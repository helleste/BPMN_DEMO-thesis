\section{O DEMO}
\subsection{Rozdíl mezi notací a metodologií}
V celém textu této diplomové práce se vyskytují dva jevy. O BPMN mluvíme jako o \textit{notaci} a o DEMO jako o \textit{metodologii}. Takto tyto techniky označujeme záměrně a myslím, že je na tomto místě účelné si vysvětlit rozdíl mezi pojmy \textit{notace} a \textit{metodologie}. Pochopení této odlišnosti totiž vnáší trochu světla k lepšímu pochopení rozdílu mezi BPMN a DEMO.

\subsubsection{Notace}
Notace označuje \textit{formální prostředky} pro popis reality. Například právě v oblasti analýzy a modelování podnikových procesů je notací sada grafických objektů, které pak používáme pro popsání samotného procesu. Na notaci je obvykle navázána související metodika. \cite{Notace}

Metodikou nazýváme \textit{popis pracovního postupu} nějaké činnosti, který je více či méně formalizovaný \cite{Metodika}. V případě modelovací techniky by taková metodika tedy popisovala jak při modelování postupovat a jak a kdy jednotlivé elementy přesně používat. To však v případě BPMN neplatí, jelikož BPMN není svázané s žádnou metodikou \cite{Vasicek2008} a tedy pokud se někde vyskytuje označení BPMN jako metodiky, je takové označení chybné.

\subsubsection{Metodologie}
Metodologie je oproti tomu vědní disciplína, která se zabývá tvorbou metod a jejich aplikací. Metodologie vědy je tedy naukou o metodách. Jak píše \cite{Ochrana2009} je teorií k výběru výzkumných metod a návodem, jak vybrané metody (metodu) používat ve vědeckém zkoumání.

Pod vlivem angličtiny se však i v češtině často setkáváme s tím, že pojmy metodika a metodologie splývají a jsou časfo zaměňovány. Můžeme nicméně vidět, že rozdíl BPMN a DEMO je na první pohled zřejmý v tom, že notace BPMN nemá za sebou zdaleka tak robustní základ jako metodologie DEMO. Tento fakt má několik důsledků týkajících se přístupnosti a přímočarosti použití obou technik. Tyto důsledky budou ještě v této práci dále rozebrány.

\subsection{Motivace k vytvoření DEMO}
Jak shrnuje \cite{Vejrazkova2013}, u základní úvahy tvůrců DEMO byl současný stav podniků a organizací, které jsou velmi komplexní a z toho důvodu je velmi obtížné mít pomocí současných nástrojů jasnou představu o tom, jak přesně fungují a co se v nich děje.

Moderní organizace jsou totiž založeny na propojení sociálních a technických komponent, které spolu vzájemně komunikují. Komunikace je tedy nejdůležitějším aspektem celé metodologie DEMO. Dle \cite{Dietz2006} je ontologie podniků (\textit{Enterprise ontology}) nejvhodnějším prostředkem k pochopení konstrukce a operací v podniku.

\begin{quote}
DEMO bylo vytvořeno jako metodologie pro vytváření ontologického modelu podniku. \cite{Vejrazkova2012}
\footnote{DEMO was developed to be a methodology for creating an ontological model of an enterprise. \cite{Vejrazkova2012}}
\end{quote}

\section{Ontologie}

V úplně základním pojetí je ontologie definována jako \textit{nauka o bytí.} Taková definice je samozřejmě pro čtenáře velmi abstraktní. Lepší by bylo ontologii definovat jako nauku o Bytí, tedy s velkým B, neboť ontologie se právě zabývá \uv{pouze} tím, co to znamená, že něco \uv{je}, jak to bytí vypadá a jak to funguje.

\begin{quote}
Ontologie (nebo ontologický model) organizace je definován jako porozumění chodu organizace, které je kompletně oproštěné od realizace a implementace vlastních činností.
\footnote{The ontology (or ontological model) of an enterprise is defined as an understanding of its operation, that is completely independent of the realization and the implementation of the enterprise. \cite{Dietz2005}}
\end{quote}

Pro lepší pochopení toho, co ontologický model představuje je užitečné uvést rozdíl mezi \textit{teleologickým} pojetím systému a \textit{ontologickým} modelem systému.

Teleologický pohled na systém se zabývá funkcemi a službami, které systém poskytuje navenek. Teleologický model pak vypadá jako tzv. \uv{black-box model} neboli vidíte, že se vstupy změní na nějaké výstupy, ale už není vidět, jak k tomu došlo. Tento pohled (model) je vhodný pro užívání a řízení (věcí, systémů, organizací).

Ontologický pohled se naopak zabývá tím, jak systém funguje uvnitř, tedy tím, \textit{jak} dojde k proměně vstupů na výstupy. Zabývá se tedy konstrukcí a chodem systému. Ontologický model je tedy typem tzv. \uv{white-box modelu}. Ontologický model najde uplatnění při budování a úpravách (věcí, systémů, organizací).

\subsection{Motivace pro zabývání se ontologiemi v organizaci}
Jak už bylo popsáno výše, ontologie v organizaci slouží zejména k porozumění jejímu chodu bez nutnosti zabývat se, jak jsou jednotlivé činnosti implementovány. Takový přístup je užitečný pro následující skupiny uživatelů: \cite{Dietz2005}

\begin{itemize}
\item \textbf{Manažeři} – Pro řízení větších celků je užitečné mít možnost oprostit se od detailů a dokázat se na chod takového celku podívat z vyšší perspektivy, tzv. \uv{big picture pohled}.
\item \textbf{Návrháři, inženýři, architekti} – Pro účely návrhu a úprav fungování chodu organizace je důležité mít podnikové procesy definované metodicky a nezávisle na jejich implementaci.
\item \textbf{Uživatelé} – Existují skupiny uživatelů (uvnitř i vně organizace), pro které je užitečné mít vhled i do fungování organizace nebo jejího celku.
\end{itemize}

\section{Teorie PSI ($\Psi$-theory)}

\begin{quote}
Teorie PSI neboli \ptheory  je teorie o fungování organizací. \cite{Dietz2005}
\footnote{The \ptheory is a theory about the operation of organizations. \cite{Dietz2005}}
\end{quote}

Zkratka PSI znamená \textit{Performance in Social Interaction}. Paradigma, na kterém je tato teorie založena říká, že subjekty, kterými jsou lidé v organizaci, vstupují do závazků a dodržují je. Tímto způsobem pak vzniká spolupráce mezi lidmi. 

Cílem \ptheory je umožnit porozumění funkcím
organizace bez vlivu toho, jak jsou tyto funkce ve skutečnosti operativně vykonávány. Jak uvádí \cite{Vejrazkova2013}, stejné cíle si klade i metodologie DEMO, takže je jen logické, že je právě na \ptheory postavena. Porozumění této teorii je tedy nezbytné pro správné pochopení a používání DEMO.

Teorie PSI se skládá ze čtyř axiomů:například

\begin{enumerate}
\item operační,
\item transakční,
\item kompoziční,
\item distinkční.
\end{enumerate}

\subsection{Operační axiom – The operation axiom} \label{sec:operacni_axiom}
První axiom \ptheory se nazývá \textit{operační}. Jeho základem jsou dvě tvrzení: \cite{Dietz2006}:

\begin{enumerate}
\item Chod organizace se skládá z aktivit, které vykonávají actoři. Actoři jsou kombinací \textit{zodpovědnosti} a \textit{autority} k provádění dané aktivity.
\item Při tom provádějí dva druhy činností: \textit{coordination a production acts (C-acts a P-acts)}. Výsledkem těchto činností jsou \textit{coordination a production facts (C-facts a P-facts)}.
\end{enumerate}

Provádět P-acty a P-facty znamená přivádět na svět něco nového a přispívat tak k podnikovým funkcím nebo službám. P-facty mohou být hmotné i nehmotné. Příkladem těch hmotných může být například vyrobení pizzy, příkladem nehmotných zase například vynesení rozsudku soudem.

Provádět C-acty a C-facty znamená, že actoři jednají v souladu se závazky, které se týkají tvorby P-factů. Zjednodušeně řečeno se jedná o \textit{komunikaci} ohledně vytváření P-factů.

Kromě C-factů a P-factů rozlišujeme ještě C-world a P-world. C-world je množina C-factů a stejně tak P-world je množina P-factů. Oba světy jsou tedy množinou factů, které byly vytvořeny do konkrétního momentu v čase. Vztah všech základních stavebních kamenů operačního axiomu je graficky znázorněn na obrázku \ref{fig:operation_axiom}.

\begin{center}
\begin{figure}[H]
\centerline{\includegraphics[scale=0.3]{obrazky/operation-axiom}}
\caption{Grafické znázornění operačního axiomu \cite{Dietz2006}}
\label{fig:operation_axiom}
\end{figure}
\end{center}

\subsubsection{C-acty}
C-acty probíhají mezi dvěma subjekty z nichž jeden se nazývá \textit{performer} a druhý \textit{adressee}. C-actů je několik typů, které můžeme rozdělit na intenční (\textit{intention}) a propoziční (\textit{proposition}).

Mezi příklady intenčních koordinačních činností řadíme:

\begin{itemize}
\item \textit{request}
\item \textit{promise}
\item \textit{question}
\item \textit{assertion}
\end{itemize}

V případě propozičních C-actů executor \uv{ohlašuje} P-fact a příslušný čas, kdy má být proveden.

\begin{center}
\begin{figure}[H]
\centerline{\includegraphics[scale=0.7]{obrazky/c-acts}}
\caption{Grafické znázornění C-actu \cite{Dietz2006}}
\label{fig:c-act}
\end{figure}
\end{center}

\subsubsection{P-facty}
Jak již bylo naznačeno, P-facty jsou buď hmotné nebo nehmotné. Zde je nezbytné poukázat na to, kdy tyto skutky začnou v P-worldu skutečně existovat. Před tím, než se to stane, je totiž nutné provést ještě dva C-facty a to \textit{state} a \textit{accept}. Teprve ve chvíli, kdy jsou tyto C-facty provedeny začíná P-fact skutečně existovat v P-worldu.

\subsubsection{Actoři}
\textit{Actoři} jsou aktivní subjekty uvnitř organizace. Jednají autonomně, tedy jejich činnost není vyvolána nějakou událostí \cite{Dietz2006}.  U actorů existují tři důležité vlastnosti, kterými jsou \textit{kompetence}, \textit{autorita} a \textit{zodpovědnost}.

Kompetencí je myšlena schopnost subjektu provádět P-acty a související C-acty. \cite{Dietz2006} uvádí příklad instalatéra, který má znalosti a zkušenosti, které jsou nezbytné pro to být profesionálním instalatérem.

Aby mohl být subjekt schopen vykonávat určitou profesi, musí pro to mít nějaký autoritativní základ, jako například být zaměstnancem určité organizace a podobně.

Subjekt je vázán normami, které se vztahují k řečené autoritě nebo k obecným normám platným ve společnosti, které očekávají, že bude svojí autoritu vykonávat odpovědným způsobem. V příkladu instalatéra to znamená, že se očekává, že bude jednat zodpovědně se svými zákazníky.

\subsection{Transakční axiom – The transaction axiom} \label{sec:transakcni_axiom}
\textit{Transakční axiom} dále rozebírá P-acty a C-acty a zejména to, jak spolu tyto činnosti souvisí. Základní myšlenkou transakčního axiomu, kterou formuluje \cite{Dietz2006}, je, že C-acty probíhají postupně za sebou ve stejných \textit{vzorech}. Tyto vzory se nazývají transakce a vždy zahrnují dva actory (initiator a executor) a jejich cílem je dosáhnout určitého výsledku, kterým je P-fact.

Každá transakce má tři fáze:

\begin{enumerate}
\item \textit{order phase},
\item \textit{execution phase},
\item \textit{result phase}.
\end{enumerate}

V rámci order phase se initiator a executor snaží dojít k \textit{dohodě} ohledně výsledku, kterého má být dosaženo (co, kdy). V execution phase je tento výsledek vytvořen a v result phase opět dochází k jednání mezi initiatorem a executorem, jestli vytvořený výsledek odpovídá požadavku initiatora.

Výsledek transakce (P-fact) začne existovat až ve chvíli, kdy je dokončena result phase, tedy když je P-fact schválen a přijat iniciátorem transakce. Do toho okamžiku P-fact v našem výkladu neexistuje.

Transakční vzory rozlišujeme dva: základní a standardní.

\subsubsection{Základní transakční vzor}
Základní transakční vzor je zjednodušený průběh transakce oproštěný od tzv. \textit{unhappy paths} neboli \uv{nešťastných scénářů}. Popisuje postup transakce v případě, kdy nenastanou žádné problémy, tedy executor vytvoří P-fact, který odpovídá požadavkům initiatora a tento P-fact je tedy bez komplikací akceptován.

Průběh zjednodušeného transakčního vzoru:

\begin{enumerate}
\item Initiator formuluje požadavek (\textit{request})
\item Executor učiní \textit{promise}
\item Executor provede požadavek (vytvoří P-fact) (\textit{execution})
\item Executor prohlásí výsledek za hotový (\textit{state})
\item Initiator akceptuje výsledek (\textit{accept})
\end{enumerate}

Základní transakční vzor je graficky znázorněn na obrázku \ref{fig:basic_transaction_pattern}.

\begin{center}
\begin{figure}[H]
\centerline{\includegraphics[scale=0.4]{obrazky/basic-transaction-pattern}}
\caption{Grafické znázornění základního transakčního vzoru \cite{Dietz2006}}
\label{fig:basic_transaction_pattern}
\end{figure}
\end{center}

\subsubsection{Standardní transakční vzor}
Standardní transakční vzor počítá i se situacemi, které v běžném životě neustále nastávají. Například se situací, kdy executor nemůže učinit \textit{promise} na požadavek iniciátora nebo initiator odmítne akceptovat výsledek transakce. Pokud toto nastane, dostává se celá transakce do tzv. \textit{diskusních stavů} (\textit{discussion states}), které mohou být buď \textit{nepřijmuto} (\textit{declined}) nebo \textit{odmítnuto} (\textit{rejected}).

Důvody pro odmítnutí \textit{požadavku} executorem vycházejí z těchto tří typů tvrzení (\textit{validity claims}):

\begin{itemize}
\item tvrzení pravdivosti (\textit{claim to truth}),
\item tvrzení oprávněnosti (\textit{claim to justice}),
\item tvrzení upřímnosti (\textit{claim to sincerity}).
\end{itemize}

\begin{center}
\begin{figure}[H]
\centerline{\includegraphics[scale=0.4]{obrazky/standard-transaction-pattern}}
\caption{Grafické znázornění standardního transakčního vzoru \cite{Dietz2006}}
\label{fig:standard_transaction_pattern}
\end{figure}
\end{center}

\subsubsection{Odvolávací vzory (Revoke patterns)}
V rámci standardního transakčního vzoru je možné odvolat kterýkoliv koordinační čin pomocí \textit{odvolávacího vzoru} pro daný C-act.

\subsection{Kompoziční axiom – The composition axiom} \label{sec:kompozicni_axiom}
Umět popsat strukturu konkrétní transakce je rozhodně přínosné, ale na ontologický popis organizace umět popsat jednotlivé transakce nestačí. Zde pak nastupuje \textit{kompoziční axiom}, který se zabývá tím, jak jsou jednotlivé transakce, respektive P-facty, propojené.

Kompoziční axiom tvrdí, že každá transakce je buď součástí jiné, je transakcí zákazníka organizace nebo je \textit{self-activated}. Logickou implikací tedy je, že transakce mohou obsahovat další transakce. \textit{Takto propojené transakce pak dohromady tvoří podnikový proces.}

Jak píše \cite{Dietz2006} kompoziční axiom je tak základem pro definici podnikového procesu, která říká, že podnikový proces je množina volně propojených transakcí. 

\subsection{Distinkční axiom – The distinction axiom} \label{sec:distinction_axiom}
Distinkční axiom tvrdí, že lidé mají tři různé typy schopností, které hrají roli v jejich chování.

\begin{itemize}
\item \textbf{forma} – jak už název napovídá, tato schopnost se týká formy v jaké jsou informace uchovávány, předávány, přijímány atd.
\item \textbf{informa} – v tomto případě jde o obsah informace a její komunikaci mezi lidmi a plně abstrahujeme od formy v jaké je informace komunikována.
\item \textbf{performa} – jedná se o nejvyšší formu lidských schopností. Jde zde o vytváření nových originálních věcí přímo nebo nepřímo pomocí komunikace. To se týká závazků, rozhodnutí, posuzování apod.
\end{itemize}

Jak píše \cite{Vejrazkova2013}, pro jeden infologický čin (performa) musíme provést více infologických činů (informa) a pro jeden infologický čin musíme provést více datalogických činů (forma). Toto rozlišení umožňuje výrazně zjednodušit procesní modely, protože se při jejich tvorbě zabýváme pouze ontologickými činy.

\section{Teorém organizace – The organization theorem}

V předchozí sekci jsou popsány 4 axiomy \ptheory, které přináší z různých úhlů pohled na chod organizace, její operace a uspořádání. Tyto pojmy však samy o sobě nestačí k vytvoření ontologického modelu, který bude výstižný, úplný, ucelený a konzistentní. Teorém organizace se zabývá právě tím.

Dle teorému organizace je každá organizace strukturovaná jako heterogenní systém, který je tvořen třemi vrstvami, z nichž každá představuje jeden homogenní systém: \cite{Dietz2006}

\begin{itemize}
\item B-organizace (B=Business)
\item I-organizace (I=Intellect)
\item D-organizace (D=Document)
\end{itemize}

Mezi těmito vrstvami (systémy) existuje velká provázanost. D-organizace podporuje I-organizaci a I-organizace podporuje B-organizaci. Provázanost mezi těmito systémy zajišťuje člověk. U tohoto konstatování je třeba se zastavit. Rozdělení organizace do tří systému si není možné představovat tak, že existují v organizaci nějaká B-oddělení, I-oddělení nebo D-oddělení nebo dokonce B-lidé, I-lidé či D-lidé. Naopak v realitě nic takového neexistuje. Lidé i skupiny lidí zastávají role ve všech systémech najednou a volně mezi nimi \uv{přechází}.

Rozdíl mezi jednotlivými systémy tvoří jejich výstupy. Jak uvádí \cite{Dietz2006} výstup B-organizace je ontologický, výstup I-organizace je infologický a výstup D-organizace je datalogický.

\begin{center}
\begin{figure}[H]
\centerline{\includegraphics[scale=0.3]{obrazky/organization-theorem}}
\caption{Grafické znázornění organizačního teorému \cite{Dietz2006}}
\label{fig:oraganization_theorem}
\end{figure}
\end{center}

Na vrcholu této pyramidy je B-organizace neboli ontologický level. Tím je naznačeno, že porozumění chodu organizace na této úrovni je kompletní, tedy není z něj nic vynecháno.

Pro lepší pochopení provázanosti jednotlivých systémů v organizaci bude nyní jejich provázanost hlouběji rozebrána. I-organizace poskytuje \uv{informační zdroje} pro fungování B-organizace. \cite{Dietz2006} uvádí příklad s výpočtem denního obratu, který B-actor v B-organizaci chce vytvořit. Za tímto účelem je ale nejprve v I-organizaci I-actorem třeba provést několik jasně definovaných výpočtů (I-transakce) a následně doručit B-actorovi výsledek, kterým je právě denní obrat.

Dále je nutné rozebrat propojení mezi I-organizací a I-actorem s D-organizaci a D-actorem. V příkladu počítání denního obratu musí nejdříve I-actor sčítající jednotlivé položky, které denní obrat tvoří, někde tyto položky (čísla) opatřit. Tyto údaje získá samozřejmě v D-organizaci pomocí D-transakcí.

Jak už bylo naznačeno výše, není důležité, jestli v tomto konkrétním případě je B-actor, I-actor a D-actor několik osob nebo jeden člověk a stejně tak B-organizace, I-organizace či C-organizace mohou být na několika kontinentech nebo uvnitř jedné kanceláře.

\section{Základní modely DEMO}
V této sekci bude rozebrána vlastní metodologie DEMO. Rozebrány budou zejména dvě věci: typy modelů, ze kterých se DEMO skládá a doporučený postup, jak v DEMO modelovat. Přesný popis jednotlivých elementů je možné dohledat například v \cite{Dietz2006}.

Jak píše \cite{Vejrazkova2012}, základními elementy DEMO jsou \textit{ontologické transakce} a \textit{actoři}.

\subsection{Ontologická transakce}
Ontologické transakce jsou transakce, jejichž výsledkem je vytvoření něčeho nového, ať už se jedná o věc hmotnou či nehmotnou. Jak už uvádí distinkční axiom \ptheory, který byl popsán výše, ontologické transakce probíhají na ontologické úrovni (performa).

\subsection{Actor}
Každá transakce má vždy jednoho initiatora a jednoho executora.

\subsection{Modely DEMO (Aspect models)}
Struktura a popis jednotlivých modelů vychází zejména z \cite{Vejrazkova2012} a \cite{Dietz2005}.

Jak už bylo zevrubně popsáno v kapitole 2, %todo přidat odkaz%
DEMO se skládá ze 4 hlavních modelů a dalších podmodelů. Jedná se o:

\begin{itemize}
\item Construction Model (CM)
\item Process Model (PM)
\item State Model (SM)
\item Action Model (AM)
\end{itemize}

Každý z těchto modelů se pohybuje na jiné úrovni abstrakce, což se dá dobře popsat na principu pyramidy, který je naznačen na obrázku \ref{fig:aspect_model}.
Construction Model, který je usazen na vrcholu této pyramidy pracuje s nejvyšší úrovní abstrakce a naopak Action Model, který je na obrázku zobrazen při základu pyramidy je už velmi podrobný a detailní. Všechny tyto modely dohromady tvoří kompletní ontologickou znalost organizace.

\begin{center}
\begin{figure}[H]
\centerline{\includegraphics[scale=0.75]{obrazky/aspect-models}}
\caption{DEMO Aspect models \cite{Dietz2006}}
\label{fig:aspect_model}
\end{figure}
\end{center}

\subsubsection{Construction Model}
Jak už jeho název napovídá, Construction Model se zabývá konstrukcí organizace na té nejvyšší úrovni abstrakce. Construction Model tvoří dva podmodely: \textit{Interaction Model (IAM)} a \textit{Interstriction Model (ISM)}. Cílem Construction Modelu je v podstatě jen identifikovat jednotlivé ontologické transakce a jejich výsledky. 


Interaction Model (IAM) zobrazuje actory (initiatory a executory) a transakce, které tito actoři vykonávají. Jedná se o vysoce abstraktní pohled, takže v něm není vidět jednotlivé kroky transakcí, ale čistě jen interakci mezi actory, která je prováděna právě prostřednictvím transakce.

IAM se skládá z \textit{Transaction Result Table (TRT)} a \textit{Actor-Transaction Diagramu (ATD)}. TRT je jednoduchá tabulka identifikovaných ontologických transakcí a jejich výsledků. ATD je diagram, který ukazuje transakce mezi actory.

ISM je založen na IAM a obsahuje dva diagramy a tabulku:

\begin{itemize}
\item \textbf{Actor Bank Diagram (ABD)} – zobrazuje vztah mezi actory a informačními bankami
\item \textbf{Organization Construction Diagram (OCD)} – jedná se o kombinaci ABD s ATD. Tedy actoři, transakce mezi nimi a navíc ještě propojení s informačními bankami.
\item \textbf{Bank Contents Table (BCT)} – tabulka popisující obsah bank faktů.
\end{itemize}

\subsubsection{Process Model (PM)}
Pokud se Construction Model nacházel na vysoké úrovni abstrakce, tak \textit{Process Model (PM)} jde o krok více do detailu. Kde CM pouze pojmenovával transakce, PM rozvádí jejich jednotlivé kroky tak, jak jsou popsány v transakčním axiomu \ptheory. Zároveň ukazuje také vztahy mezi jednotlivými transakcemi. Stále je však potřeba mít na paměti, že ačkoliv PM detailně popisuje strukturu podnikového procesu, tak je stále abstrahován od implementace a vlastní realizace daného procesu včetně takových věcí jako je výměna dat apod.

V případě přípravy na vývoj informačního systému je PM dobré místo, odkud začít se soupisem požadavků a případů užití.


PM se skládá z:

\begin{itemize}
\item \textbf{Process Structure Diagram (PSD)} – jak už název napovídá, zobrazuje strukturu procesu. Jak už bylo popsáno výše, podnikový proces se skládá z jedné či více vzájemně provázaných transakcí. Kroky, které nejsou popsány v PSD nejsou povolené a PSD by měl obsahovat i odvolávací vzory.
\item \textbf{Information Use Table (IUT)} – přímo se váže na State Model. Pro každou objektovou třídu, typ skutku a výsledku ze State Modelu specifikuje, v jakých krocích PM se používají jejich instance. 
\end{itemize}

\subsubsection{State Model (SM)}
\textit{State Model (SM)} se zabývá především P-worldem – jeho objektovými třídami, typy skutků, typy výsledků a existenčními ontologickými pravidly. SM je přímo navázaný na Action Model, zobrazuje ale pouze informace, které jsou relevantní pro chod organizace. SM obsahuje:

\begin{itemize}
\item \textbf{Object Fact Diagram (OFD)} – tento diagram zobrazuje vztah mezi objektovými třídami a typy výsledků.
\item \textbf{Object Property List (OPL)} – popisuje objektové třídy a jejich vlastnosti.
\end{itemize}

\subsubsection{Action Model (AM)}
\textit{Action Model (AM)} existuje v metodologii DEMO na té nejnižší úrovni abstrakce a tudíž je velmi detailní a ostatní modely na něm stojí, AM popisuje především pravidla, kterými se operace v organizaci řídí. Tato pravidla jsou v AM popsána slovně pomocí pseudo-algoritmického jazyka, ve kterém specifikují co má být uděláno při request, promise, state a accept.

Už z popisu výše je zřejmé, že AM bude velmi užitečný nástroj při implementaci softwaru. Action Model je ontologicky atomický, což znamená, že již nemůže být dále rozdělen na podmodely.

\section{Postup při tvorbě DEMO modelů}